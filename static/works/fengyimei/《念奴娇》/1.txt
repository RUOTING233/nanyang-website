未逢三五，乍满月临楹，圆辉照户。丰 颊修鬟浑似旧，豪态转添眉妩。沙岸潮高，椰空日黯，别梦哀难诉。缁尘翠袖，点点沙场腥污。    
犹记粉墨京华，伤心妙语，勇冒魔群怒。万里征途拼笑哭，赢得群情湍 舞。污艇穿硝，牛车铄血，攘臂歌平虏。坚 澄如玉，宛宛嘉名未负!(沪滨沦陷，王莹 偕团员乘粪艇逃出，随军演剧，以励士气，足迹遍八省，历时二载有奇；战区演剧，是以牛车为舞台。)
(1940年8月3日)
